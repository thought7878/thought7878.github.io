```
权者，人莫离也。取之非易，守之尤艰；智不足弗得，谋有失竟患，死生事也。

假天用事，名之顺也。自绝於天，敌之罪也。民有其愚，权有其智。德之不昭，人所难附焉。

乱世用能，平则去患。盛世惟忠，庸则自从。名可易，实必取；名实悖之，权之丧矣。嗜权逾命者，莫敢不为；权之弗让也，其求必极。機为要，无機自毁；事可绝，人伦亦灭。利禄为羁，去其实害；赏以虚名，收其本心。若此为之，权无不得，亦无失也。
```

